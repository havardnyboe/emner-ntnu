\section{Hvordan bruke parprogrammering i praksis?}

% Hvordan har vi brukt parprogrammering i prosjektet?
\subsection{Erfaringer fra parprogrammering i eget prosjekt}
% Hvordan er vår praksis i forhold til teori?
% - diskrete roller vs. fritt samarbeid
% - fokus på kommunikasjon
% - parprogrammering eller bare kode sammen?

Måten vi brukte og gjennomførte parprogrammering i prosjektet skilte seg ut fra slik det blir presentert i teorien. 
Hovedsaklig var dette fordi få av oss hadde tidligere erfaring med parprogrammering, og de som hadde det hadde aldri fått en formell opplæring i hvordan det skulle gjøres.
Vi hadde derfor ikke en klar forståelse av hvordan vi skulle gjennomføre parprogrammering, og rollefordelingen fulgte derfor ikke strukturen med en <<sjåfør>> og en <<navigatør>> som beskrevet i prinsippene til ekstremprogrammering \cite{kniberg2015}.
Praksisen vår var derfor heller nærmere det å <<kode-sammen>>; der to stykker, på hver sine maskiner, jobbet med den samme koden, og gjerne både skrev og observerte koden samtidig.

% gruppens utvikling av parprogrammering i prosjektet
% - hvordan vi startet
% - hvordan vi endte
Basert på anbefalinger vi hadde fått, og observasjoner av andre prosjekter \cite{kniberg2015}, hadde vi tidlig fokus på å gjennomføre parprogrammering.
Vi hadde allerede før starten av første gjennomgang satt av faste tidspunkter for parprogrammering, og fikk dermed benyttet oss av det fra første stund.
Dette mener jeg har vært til stor fordel from gruppens arbeid, da vi tidlig fikk utveksle ideer og erfaringer med hverandre, og fikk en god innsikt i hvordan de andre på gruppen jobbet.

Til tross for det tidlige fokuset på parprogrammering, endte vi i starten med å nærmest ha faste par, noe som ikke er optimalt.
Det å skifte partner ofte i parprogrammering er nemlig en god ting \cite{kniberg2015}, og gjør at man hele tiden får nye perspektiver på koden man lager.
Etter første gjennomgang av prosjektet satte vi derfor konkrete aksjonspunkter om å <<bli flinkere på parprogrammering>>, og dette innebar blant annet det å skifte partner oftere.

Kommunikasjonen vi hadde under denne formen for parprogrammering var noe vi ikke hadde tenkt på i forkant av prosjektet.
Underveis kunne den virke lik den som en <<navigatør>> skal ha; vi ga konstruktive tilbakemeldinger på koden, stilte spørsmål ved logikken og syntaks-bruk, og ga forslag til forbedringer \cite{McDowell2006}.
En utfordring her lå heller i at det ofte var enklere å selv endre på koden til den andre, for så å gi tilbakemelding, enn det var å først gi tilbakemeldingen og diskutere dette med partneren.
Dette kommer mest sannsynlig av at vi ikke hadde en sterk rollefordeling, og at begge parter tok på seg begge roller samtidig.

\subsection{Effekten av parprogrammering}
% Hva var effekten av parprogrammering?
% - Sammenligning av produktivitet
% - Sammenligning med andre kilder

Selv om vår praksis ikke fulgte de prinsippene som er beskrevet i teorien, så merket vi likevel at parprogrammering hadde en positiv effekt på produktiviteten vår.
Som tidligere nevnt viser meta-analysen fra 2009 at parprogrammering har en positiv effekt på kvaliteten på komplekse oppgaver, og produktiviteten på enklere oppgaver \cite{hannay2009}.
Der vår gruppe merket det mest var i de komplekse oppgavene.
Når vi arbeidet med oppgavene individuelt var det lett å sette seg fast og ikke komme videre, men hvis du hadde en partner du kunne sparre og diskutere problemet med, så dukket løsningene raskere opp.

Om dette derimot er fult og helt på grunn av parprogrammeringen er ikke lett å si.
For et viktig faktum å tilføye er at flere på gruppa hadde lite erfaring med å programmere, og særlig på større, mer komplekse, prosjekter.
Det å da bare kunne ha noen og diskutere med vil alene kunne hjelpe effektiviteten.
Parprogrammering har også vist seg å være et effektivt pedagogisk verktøy \cite{McDowell2006}, så man kan heller ikke utelukke at det er kombinasjonen av å ha en partner å diskutere med, og å ha en strukturert måte å jobbe på, som har gitt oss en positiv effekt.

En annen effekt vi merket var at vi fikk en bedre forståelse for hvordan de andre på gruppa jobbet.
Dette gjorde at vi enklere kunne hjelpe hverandre med å løse problemer, og at vi kunne gi hverandre bedre tilbakemeldinger på koden.


\subsection{Forbedringer av praksis}
% Hvordan kan vi forbedre vår praksis?
% - Fokus på rollefordeling
% - Fokus på kommunikasjon
% - Anbefalinger til andre grupper med liknende prosjekt

For å kunne forbedre vår praksis med parprogrammering, så må vi først se på hva som fungerte og ikke fungerte.
Det som fungerte var at vi hadde et tidlig fokus på parprogrammering, og at vi hadde faste tidspunkter for dette.
Dette gjorde at vi fikk benyttet oss av parprogrammering fra første stund, og at vi fikk utvekslet erfaringer og ideer med hverandre.
Det som ikke fungerte var at vi ikke hadde en klar rollefordeling, og at vi ikke hadde en god måte å kommunisere på.
Dette førte til at vi ikke fikk utnyttet parprogrammering til det fulle potensialet, og at man ofte bare jobbet med koden sin selv for så å forklare til partneren hva man hadde gjort.

En anbefaling til grupper i en liknende situasjon er å tidlig fokusere på parprogrammering, men også være beviste på å holde seg til prinsippene til parprogrammering og ikke nødvendigvis bare kjøre sin egen stil og kode sammen slik vi endte opp med.
God kommunikasjon er også viktig, og å gi riktig tilbakemelding til partneren sin er nesten like viktig som å faktisk skrive god kode.
